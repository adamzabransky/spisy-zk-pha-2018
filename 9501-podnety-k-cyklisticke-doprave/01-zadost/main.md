---
title:      Podněty k rozvoji cyklistické dopravy
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#9501
your:
   role:    
   name:    
      -     Magistrát hl. m. Prahy
      -     Odbor životního prostředí
   address:
      -     Mariánské náměstí 2
      -     110 00, Praha 1
   note:
      -     k rukám předsedy komise Rady hl. m. Prahy pro cyklistickou dopravu Stanislava Kozubka
      -     a vedoucího oddělení rozvoje dopravy Mgr. Jaroslava Macha
sendby:     mail
style:      letter
---

Vážení,

níže Vám zasílám jako zastupitel hl. m. Prahy seznam podnětů, jejichž realizace by dokázala částečně napomoci rozvoji cyklistické dopravy v Praze. Jedná se o drobná opatření, která by mohla zlepšit především plynulost v cyklistické dopravě, odstranit bariéry a riziková místa. 

**1. Zprovoznit podchod pod Národní ulici, který spojuje budovu Akademie věd České republiky a náměstí Václava Havla**

Tento podchod je dlouhodobě uzavřený. Jedná se přitom o jediné mimoúrovňové křížení v prostoru předmostí mostu Legií. Most Legií je spolu s Mánesovým mostem jediným přes Vltavu v Praze, kde neexistuje mimoúrovňové křížení alespoň z jedné strany břehu, které by mohli využít cyklisté. Samotný most a křižovatka u něj vytváří z dlouhodobého hlediska bariéru především pro cyklisty, chodce a běžce. Důvod pro uzavření podchozu dle Technické správy komunikací spočívá v tom, že se v něm dlouhodobě zdržovali bezdomovci. Je přitom možné podchod upravit takovým způsobem, aby nebyl pro bezdomovce atraktivní. Výjezd pro cyklisty z jižní strany podchodu lze realizovat odstraněním zábradlí a mříží mezi podchodem a Divadelní ulicí, výstavbou rampy přes úzký chodník u Divadelní ulice a poté cyklistickým pruhem v jižní části ulice. 

Není-li možné tento podchod zprovoznit (např. z technických nebo bezpečnostních důvodů), bylo by alespoň vhodné rozšířit v Divadelní ulici ze strany historické budovy Národního divadla chodník, případně vybudovat cyklopruh na úkor pruhu, který slouží k parkování. V blízkosti ulice jsou dostupné podzemní garáže v komplexu Laterna magika, které zajišťují potřebné parkovací kapacity. Cyklostezka je sice v Divadelní ulici vedena, prostor je ale tmavý a úzký a hrozí riziko srážky cyklisty s řidičem.

**2. Vybudování cyklostezky okolo benzinové stanice MOL v Dvorcích**

Frekventovaná cyklostezka A2 (vltavská pravobřežní), která patří mezi nejvytíženější cyklostezky v Praze, je vedena po ulici Modřanská. Všechny vjezdy různých provozoven a kulturních zařízení, které tuto cyklostezku na Modřanské překonávají, představují z hlediska bezpečnosti provozu rizika. Dle statistické mapy Prahou na kole ([http://nakole.templ.net/nehody4.htm#map=18/50.0439/14.4112](http://nakole.templ.net/nehody4.htm#map=18/50.0439/14.4112)) zde skutečně k nehodám dochází. Přestože v případě této benzinové stanice jich je jen velmi malý počet, na rozdíl od ostatních provozoven je možné vybudovat novou část cyklostezky okolo benzinové stanice, tedy blíže k řece okolo benzinové stanice. Nový úsek by nejen zlepšil bezpečnost v případě provozu cyklistů, ale rovněž snížil počet rizikových situací, ke kterým dochází mezi cyklisty a řidiči u samotné benzinové stanice.

**3. Dokončit osvětlení hlavního cyklistického okruhu ve Stromovce**

Stromovka patří mezi nejnavštěvovanější pražské parky a je rekordně populární mezi cyklisty i běžci. Její oblibu dokládá např. agregace uběhnutých tras v mapové aplikaci Strava ([https://labs.strava.com/heatmap/#16.33/14.41826/50.10697/hot/run](https://labs.strava.com/heatmap/#16.33/14.41826/50.10697/hot/run))

Nejvíce využívaným je hlavní okruh, který vede okolo rybníků parku. Tento okruh je vybaven lampami veřejného osvětlení, nikoliv však ve své úplné části. Krátký úsek je i nadále ponořen do tmy - jedná se o velmi krátký úsek v aleji o délce 530 m který vede od Šlechtovy restaurace severozápadním směrem okolo rybníku Slunečnice k napojení směrem k Císařskému ostrovu a bývalé Trojské lávce. Vzhledem k tomu, že zbytek okruhu v délce 1,3 km je osvětlen, a vzhledem k vysoké míře popularity této trasy mezi Pražany se domnívám, že by hlavní město Praha mělo osvětlení v tomto místě dobudovat. 

**4. Otevření náplavky pod Mostem Legií a vybudování rampy na Janáčkově nábřeží.**

Část náplavky pod mostem Legií na levobřežní straně Vltavy je dlouhodobě uzavřená, přitom se jedná o mimoúrovňové křížení, které by umožnilo cyklistům a chodcům lépe překonat Most Legií. Jak jsem již uvedl v bodě č. 1. Most Legií je spolu s Mánesovým mostem jediným pražským mostem přes Vltavu kde chybí mimoúrovňové křížení typu podjezdu a podchodu. Most tak tvoří pro cyklisty a chodce bariéru, musejí jej překonávat a často zde dochází k dopravním nehodám, jak dokazuje mapa nehod projektu Prahou na kole ([http://nakole.templ.net/nehody4.htm#map=18/50.081/14.409](http://nakole.templ.net/nehody4.htm#map=18/50.081/14.409))

Náplavku by proto bylo vhodné otevřít pro cyklisty a chodce a z jižní strany od Mostu Legií dobudovat jednoduchou rampu, která by umožnila napojení z náplavky na úroveň Janáčkova nábřeží. Samotná náplavka končí před plavebním kanálem u Dětského ostrova. Tím by bylo možné prodloužit podél řeky již existující cyklostezku, vedenou po Kampě. 

Předem děkuji za zhodnocení těchto návrhů. Žádám tímto rovněž o zaslání odpovědi do 30 dnů ohledně možnosti realizace výše uvedených podnětů.

S pozdravem

---
signature:
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
abbr:       adam
...
