---
title:      Podnět k zavedení pravidel pro informování Rady hlavního města Prahy
author:
   name:    Adam Zábranský
   phone:   +420 721 006 868
   ds:      
   mail:    adam.zabransky@praha.eu
our:
   name:    Zastupitelský klub Pirátů
   sign:    ZK Pha \#9425
your:
   role:    
   name:    
      -     Rada hlavního města Prahy
   address:
      -     Mariánské náměstí 2,
      -     110 00, Praha 1
style:      letter
---

Vážení členové Rady hlavního města Prahy,

v současnosti dochází k situacím, kdy jsou o významných zakázkách různých městských firem/příspěvkových organizací informováni pouze gesční radní. Jedním z příkladů je i nedávná kauza se zakázkou v Technické správě komunikací ([Dolínek vypsal miliardový tendr bez vědomí rady. Neskutečné, míní Krnáčová](https://praha.idnes.cz/dolinek-krnacova-tendr-praha-radni-tsk-dh3-/praha-zpravy.aspx?c=A180126_378968_praha-zpravy_nuc), 26. ledna 2018). Domnívám se, že tento stav je nežádoucí. O velkých tendrech v příspěvkových organizacích a městských firmách by dle mého názoru měli být informováni nejen všichni radní, ale i opoziční zastupitelé. Nepovažuji za logické, aby zastupitelé a veřejnost skrze materiály projednávané na jednání Rady byli informováni pouze o zakázkách vypisovaných Magistrátem. Prostředky vynakládané příspěvkovými organizacemi a městskými společnostmi jsou také veřejnými prostředky, nad jejichž vynakládáním by měla existovat adekvátní veřejná kontrola.

Z výše uvedených důvodů navrhuji vypracování pravidel pro všechny **městské společnosti a příspěvkové organizace** o povinnosti informovat radu hlavního města Prahy o veškerých veřejných zakázkách, které vypíší, pokud jejich celková hodnota převyšuje určitou sumu, například 20 milionů Kč (konkrétní částku nejlépe určíte vy sami - je potřeba najít takovou hodnotu, aby na jednu stranu nedocházelo k přílišnému nárůstu byrokracie a zahlcení informacemi, ale na druhou stranu aby byli radní i ostatní zastupitelé dostatečně informováni). Pokud tento přehled budou dostávat radní ve formě informace na jednání rady, budou k němu mít přístup i opoziční zastupitelské kluby. Mám za to, že zavedení takovýchto pravidel by výrazně zvýšilo transparentnost hlavního města Prahy.

Tento podnět podávám v souladu s ust. § 51 odst. 2 písm. b) zákona č. 131/2000 Sb., o hlavním městě Praze. Předem děkuji za vyřízení a žádám o zaslání odpovědi do třiceti dnů do datové schránky nebo e-mailem.

S pozdravem

---
signature: 
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
  - zastupitel hl. m. Prahy
abbr:       adam
...
