---
title:      Vyčerpání opravných prostředků v žádosti o informace – smlouvy, které uzavřelo Výstaviště Praha
author:
   name:    Adam Zábranský
   phone:   +420 721 006 868
   ds:      xwfwgha
   mail:    adam.zabransky@praha.eu
our:
   name:    Zastupitelský klub Pirátů
   sign:    Zk Pha \#9890
your:
   role:    Povinný subjekt
   name:    Výstaviště Praha, a.s.
      -     
   address:
      -     Výstaviště 67, Bubeneč
      -     170 00 Praha 7
   ds:      
style:      letter
reminder:   true
---

Vážení,

dne 9. dubna 2018 jsem jako fyzická osoba v souladu se zákonem č. 106/1999 Sb., o svobodném přístupu k informacím (dále jen „InfZ“) a v souladu s ust. § 51 odst. 2 písm. c) zákona č. 131/2000 Sb., o hlavním městě Praze, vás požádal e-mailem, který jsem Vám v souladu s § 14 odst. 3 InfZ poslal na adresu info@prahaexpo.cz, kterou uvádíte na webové stránce https://www.vystavistepraha.eu/kontakt/. Žádal jsem Vás o poskytnutí následujících informací: 

1. Smluv, které evidujete na provozování/nájem restauračních a dalších stravovacích zařízení (restaurace, kavárny, hospody atd.) v areálu Výstaviště, kterou má vaše společnost ve správě. Jde mi např. o podniky Bohemia, Pražan, Rychta
2. Smluv, které jste uzavřeli s pořadateli/em akce Praguecon, která se má v areálu Výstaviště konat v září 2018
3. Smluv o výkonu funkce s členy představenstva společnosti Výstaviště Praha, a.s.

Vzhledem k tomu, že jsem od Vás neobdržel v souladu s § 14 odst. 5 písm. d) InfZ v zákonné lhůtě 15 dnů odpověď, podal jsem dne 10. května 2018 v souladu s § 16a odst. 1 písm. b) InfZ stížnost na vyřizování žádosti o informace. O stížnosti mělo být rozhodnuto v souladu s ust. § 16a odst. 8 InfZ ve lhůtě patnácti dnů, nicméně od povinného subjektu, resp. ředitele/představenstva společnosti, které plní roli nadřízeného správního orgánu dle § 20 odst. 5 InfZ, jsem rovněž odpověď neobdržel. Tímto oznamuji, že jsem vyčerpal veškeré opravné prostředky, které předcházejí podání správní žaloby.

Chtěl bych Vás tímto naposledy požádat o zaslání požadovaných informací, a to ve lhůtě 14 dnů, jinak budu nucen se domáhat svých práv soudní cestou. Informace prosím poskytněte v elektronické podobě, je-li to možné. Žádám o doručování do datové schránky xwfwgha nebo na e-mail adam.zabransky@praha.eu.

S pozdravem

---
signature: 
  - Adam Zábranský
  - nar. 28. 12. 1993
  - bytem Zbynická 6, 153 00 Praha 16
  - zastupitel hl. m. Prahy
abbr:       adam
...
