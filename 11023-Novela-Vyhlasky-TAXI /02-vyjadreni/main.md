---
title:      Vyjádření zastupitelského klubu Pirátů k novele obecně závazné vyhlášky, kterou se mění vyhláška č. 23/1998 Sb. hl. m. Prahy, o ověřování znalostí řidičů taxislužby na území hlavního města Prahy, ve znění pozdějších předpisů 
author:
   name:    Ondřej Kallasch
   phone:   +420 720 474 822
   ds:      
   mail:    ondrej.kallasch@pirati.cz
our:
   name:    Zastupitelský klub Pirátů
   sign:    ZK Pha \#11023
your:
   role:    
   name:    
      -     Hlavní město Praha
   address:
      -     Mariánské náměstí 2
      -     110 00, Praha 1
   note:
      -     k rukám
      -     ředitelky MHMP JUDr. Martiny Děvěrové, MPA
   ds:      
style:      letter
reminder:   true
---

Vážená paní ředitelko,

v nedávné době jsme obdrželi dopis s připomínkami, které zaslal jednatel společnosti AAA radiotaxi s.r.o., pan Jiří Kvasnička. Týkají se především problematiky zkoušek ze znalostí místopisu hlavního města (čl. 5. odst. 5 novely obecně závazné vyhlášky (dále jen „Vyhlášky“) a dále časovým lhůtám pro pozvání uchazeče k opravným zkouškám řidiče taxislužby (čl. 6. Vyhlášky). 

S názorem pana Kvasničky se náš zastupitelský klub ztotožňuje. Jsme toho názoru, že v dnešní době, kdy stále více jízd prostřednictvím vozidel taxi nebo sdílené spolujízdy probíhá za pomoci mobilní aplikace, je zkouška z pražského místopisu ve své podstatě nadbytečná. Navigaci a orientaci zajištují dnes mobilní aplikace, které jsou dostupné v každém chytrém telefonu. Souhlasíme s tím, že by namísto zkoušky z místopisu měl uchazeč o pozici řidiče taxislužby prokázat, že takovou aplikaci umí úspěšně ovládat. Nesouhlasíme s argumentem, že znalosti místopisu jsou nezbytné pro alternativní a objízdné trasy. Mobilní aplikace, které slouží k přivolání taxi (nebo vozidla sdílené spolujízdy) trasu plánují předem, a to i s ohledem na možné změny v dopravě (objížďky, dopravní nehody apod). Rovněž i některé komerčně dostupné navigace pro mobilní telefony a další zařízení se dokáží přizpůsobit stavu dopravy. 

Při současné míře dopravy v hlavním městě, rozlehlosti Prahy i měnící se intenzitě dopravy se domníváme, že je práce s mobilní aplikací přesnější a v konečném důsledku pro zákazníka lepší, než jízda taxikáře po paměti – v hlavním městě se nachází v současné době přes 7300 ulic a není v lidských silách je přesně znát, nebo i přesně znát alespoň jejich významnější část. 

Časové vymezení lhůt pro pozvání uchazeče k opravným zkouškám řidiče taxislužby vnímáme rovněž jako nešťastné. Časový odstup tří až šesti měsíců je skutečně zbytečně dlouhý; současné znění v návrhu by mohlo být pro uchazeče o oprávnění řidiče taxislužby vstřícnější. Rovněž vnímáme jako vhodné, aby byl stanoven i strop, kdy nejpozději bude uchazeč opětovně ke složení zkoušek přizván. 

V souvislosti s tím Vás za zastupitelský klub Pirátů žádám, aby byly tyto připomínky do novely zapracovány. 


S pozdravem

---
signature:
  - Ondřej Kallasch
  - zastupitel hlavního města Prahy za klub Pirátů
abbr:       viktor
...
